ТУР ДЛЯ ЗАКОХАНИХ
1.	Площа Ринок
Площа Ринок була закладена в період правління князя Данила Романовича. Протягом багатьох років вона виконувала роль осередка торгівлі та громадського життя середньовічного населеного пункту. Над будівлями майдану працювали австрійські та італійські архітектори.
Дана Площа належить до Спадщини ЮНЕСКО, тому багато турів проходить через неї. Щорічно на Площі Ринок відкривається зимовий ярмарок і каток, де молодь може розважитись і провести час разом. Також влітку відбуваються виступи відомих співаків та багатолюдні фестивалі. На Площі завжди звучить жива музика на будь-який смак і настрій, тому, незважаючи на галасливість та залюдненість найцентральнішої площі Львова, тут також можна відчути романтику. Влітку площа розцвітає різноманітними квітами – на ліхтарях, клумбах, кав’ярнях. Біля статуї Діани кожен може спробувати себе в ролі танцюриста, на танцмайданчику проходять танцювальні вечори просто неба. Разом з коханою людиною спробуйте відчути енергію сальси, танго чи рок’н’ролу.
	(a)	Балкон закоханих
Кажуть, це місце випромінює кохання. За легендою, колись польський король Владислав IV побачив у цьому вікні чарівну дівчину та відразу закохався в неї.
	(i)	Лавка закоханих
Лавочка була відносно недавно створена 10-ма майстрами “Товариства Залізного Лева”. Разом із лавочкою народилася й нова легенда: якщо закохані візьмуться за руки й одночасно сядуть на лавку, то їхнє кохання буде щасливим і довгим. Лавку тримають два леви, які охороняють закоханих. Зазвичай лавка майже не пустує – закохані шукають тут своє щастя.
2.	Площа Ринок – фонтани з грецькими божествами
Якщо ви хочете, щоб ваші почуття ніколи не в’яли і били ключем, то вам слід підійти до чотирьох фонтанів, які розташовані на кутах Ратуші, і попросити про заступництво у грецьких богів Нептуна, Амфітрити, Адоніса та Діани. Вони обов’язково почують і виконають ваше прохання. Згідно з переказами, у давні часи у місті чомусь пропала вода. Жителі міста приходили до фонтанів і просили богів, щоб вони втамували їх спрагу. Боги послухали прохання жителів і вода стала знову бити з фонтанів. І з тих давніх пір народилася традиція довіряти свої потаємні мрії грецьким богам.
3.	Львівська Опера – площа біля Оперного
«Біля Оперного» – традиційне місце зустрічей друзів, і, звісно, закоханих. Влітку краси місцю додає фонтан та вуличні кав’ярні.
Щоб відчути себе жителем старовинного Львова, варто покататись на кареті з конями.
4.	Місця для вечері
	a)	Італійський дворик (доступний влітку)
Цей дворик був створений італійським майстром у ХVI столітті. З ним пов’язана романтична історія прихованого кохання польського короля Яна Собеського до французької діви Марії Казміри. Прийшовши сюди і прислухавшись до тиші дворику, ви зможете почути шепіт закоханих.
	i)	Кав’ярня «Біля Діани на Ринку» (доступний влітку)
«Біля Діани на Ринку» - це місце, де можна посидіти ввечері з коханою людиною, насолоджуючись живою музикою і романтичною атмосферою. Звичний гамір міста, що доходить з бічних вуличок, додає кав’ярні романтичності та спокою. 
	(1)	Кафе «Мазох» (відчинений у будь-яку пору року)
Письменник, що оспівував плотську сторону кохання, залишив своє серце у Львові назавжди. “Жодних почуттів не залишається, первісні заступають усе: їси, бо голодний, любиш, бо жадаєш…” – пориньте у цю атмосферу і відчуйте справжню насолоду романтики з солодким присмаком пристрасті.
